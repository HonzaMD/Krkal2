==========================================================================
KRKAL 2
==========================================================================


O PRODUKTU
==========
   Krkal je logicko-akční top-down hra. Ovládáte jednu ze tří postaviček
a snažíte se najít cestu v bludišti, které je plné rozmanitých nástrah a 
překážek. 
   Budete potřebovat jak hbité prsty tak bystrou mysl, v pozdějších 
levelech je hra obtížná!
   Levely jsou postaveny z mnoha (50!) různých prvků či předmětů, 
které ovlivňují jak sami sebe navzájem, tak i vás. Budete posouvat 
kameny, klouzat po ledu, vyhýbat se minám, správně nastavovat různá
tlačítka, bloudit v bludištích a třeba přestavovat značky pro dopravní
příšery...
   Naší inspirací byly hry jako Robbo, Boulder Dash (Supaplex), či 
Sokoban, přesto Krkal vypadá jinak, v každém levelu čekejte něco nového,
originálního. Vše vidíte přehledně z výšky a nechybí kvalitní grafika i
hudba. Součástí je i editor levelů.

   Hra Krkal 2 byla vytvořena ve stejnojmenném herním enginu v roce 
2004. Engine vznikl jako projekt na Matematicko-Fyzikální Fakultě
Univerzity Karlovy a byl dále vyvíjen jako diplomová práce tamtéž.
Původní Krkal 1 je z roku 1997 a tato verze 2.5 vzniká k 20tiletému 
výročí hry Krkal - 2017.


LICENCE
=======

 # Program Krkal 2.5 je volně ke stažení, můžete program dál 
   bezplatně šířit. 
 # Zdarma dostáváte kompletní plnohodnotnou hru. Program neobsahuje
   reklamu, mikrotransakce ani žádný nechtěný či škodlivý kód.
 # Je možné program používat, modifikovat v něm vytvářené hry, tvořit 
   nové levely. 
 # Program používáte na vaše vlastní nebezpečí. Nepřebíráme zodpovědnost
   za jakékoli škody vzniklé v souvislosti s používáním programu. 
 # Bez našeho svolení není možné použít program Krkal jako součást 
   nějakého komerčně prodávaného produktu. 
 # Veškerá další autorská práva vyhrazena (c) 2018


AUTOŘI
======

#  Jan Krček (MD) md@krkal.org
verze 2.5 a 3.0, kernel, skriptování, vlastní hra KRKAL, levely, ... 

#  Petr Altman (pal)
grafický engine, editor textu, editor skriptů, grafika pro hru, levely, www,... 

#  Jan Poduška (Morgue)
GUI, editor levelů 

#  Jiří Margaritov
kompilátor, interpret 

#  Jára Altmann
levely, nápady, návrhy, připomínky 

#  Jan Frolík
hudba - co dodat - VY - NI - KA - JÍ - CÍ 

#  Tomy, Dvořáček, Pavel P.
levely


INTERNETOVÉ STRÁNKY
===================

      www.krkal.org
      https://github.com/HonzaMD/Krkal2


POŽADAVKY NA SYSTÉM
===================

 # MS Windows 10, 8, 7, XP
 # DirectX 8.1 nebo novější 
 # Počítač a DX grafická karta z roku 2004 či novější


KONFIGURACE
===========

 # Konfigurace se provádí ruční editací souboru "krkal.cfg",
   je možné například měnit rozlišení ve hře, nastavovat hlasitost,..


HRA KRKAL: OVLÁDÁNÍ
===================

 # pohyb postavičky: kurzorové klávesy 
Postavička se vždy pohybuje pouze horizontálním nebo vertikálním směrem
- nikdy ne šikmo. Lze držet i více směrových kláves najednou, poté se 
bude postavička pohybovat jedním ze směrů, kam může jít, přičemž se bude
preferovat naposledy zmáčknutý směr. To je neocenitelná vlastnost v 
různých bludištích. 
 # přepínání mezi postavičkami: TAB 
v některých levelech je více postaviček, někdy je možné mezi postavičkami 
přepínat, jindy se všechny ovládají najednou (když pak např. stiskne 
šipku vpravo - všechny postavičky půjdou doprava) 
 # použití bomby: Z 
 # použití miny: X 
 # sebrání značky: A 
 # položení (otočení) směrové značky: 1+klávesa směru 
 # položení zákazu vjezdu: 2 
 # položení šedesátky: 3 
 # položení konce šedesátky: 4 
 # zpět do úvodního menu: Esc

   Hráč může sbírat některé předměty. Od každého předmětu může mít 
maximálně 12 kusů. Většina předmětů se sebere sama, jakmile hráč vstoupí
na políčko s předmětem. U těchto předmětů není možné rozhodnout se, 
jestli je chci nebo ne. Výjimkou jsou značky, ty se sbírají speciální 
klávesou 'A'. 
   Sebrané předměty nelze jen tak zahodit. Některé předměty je možné 
použít speciální klávesou (viz výše). Jiné předměty se použijí samy 
- např. klíč se použije vždy, když hráč chce vstoupit na políčko,
kde je zámek. Tady bych chtěl upozornit na jednu záludnost - pokud hráč
má klíč a nějaká síla ho přinutí vjet (např. klouže se po ledu) 
na políčko se zámkem - tak se zámek vždy odemkne, ať hráč chce nebo ne. 

 # přepni do editoru skriptů: F1
 # přepni do editoru levelů: F2
 # přepni do hlavního herního menu: F3
 # ukonči Krkala: F4
 # přepínání mezi celoobrazovkovým a okenním režimem: Alt+Enter


TECHNICKÁ PODPORA, INFORMACE, NÁPOVĚDA
======================================

Velké množství informací najdete přímo v dokumentaci, která je 
součástí Krkala (v adresáři Dokumentace.CS). V dokumentaci najdete popis
objektů ve hře Krkal a jak ovládat editor.
Další informace naleznete na našich webových stránkách:

	www.krkal.org
	
Na náš email nám můžete posílat náměty, levely, žádosti o rady, 
připomínky, hlášení chyb, ...:

	support@krkal.org

